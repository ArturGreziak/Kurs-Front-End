# Wymagania przed rozpoczeńciem

## Zanim zaczniesz

Zanim przejdziesz do następnej sekcji i rozpoczniesz naukę upewnij się, że posiadasz zainstalowany edytor kodu i współczesną przeglądarkę internetową. Przydatny będzie także dostęp do internetu.

Bardzo przydatna będzie znajomość języka angielskiego na przynajmniej podstawowym poziomie. Zazwyczaj dokumentacja, którą piszą programiści dla programistów jest napisana w języku angielskim. Poza tym słowa kluczowe w językach programowania zazwyczaj pochodzą z języka angielskiego.

## Edytor kodu

Bez względu czy będziesz pisał aplikacje internetowe, mobilne czy statyczne strony internetowe będziesz potrzebować edytor kodu. Współczesne edytory kodu posiadają wspaniałe wsparcie dla języków i technologii. Przez wsparcie rozumiemy tu podświetlenie składni, automatyczne uzupełnianie kodu i podpowiedzi. Takie funkcje choć nieobowiązkowe, bardzo przyspieszają prace nad projektami.

Wśród wielu dostępnych na rynku, jest kilka takich, które moim zdaniem zasługują na szczególną uwagę. Zaliczyć do nich można np. ***Visual Studio Code***. Ten edytor kodu przygotowany przez Microsoft jest dostępny do pobrania na stronie Visual Studio Code. Posiada rozbudowany system podpowiedzi, zwany IntelliSense, system rozszerzeń i wiele opcji konfiguracji. Kod źródłowy jest otwarty i rozwijany przez społeczność, dzięki czemu w razie problemów szybko uzyskasz pomoc. Visual Studio Code posiada wbudowane wsparcie dla wielu języków, w tym wszystkich, które będziemy wykorzystywać w tym kursie.

![enter image description here](https://cdn.discordapp.com/attachments/674964991853592586/1001927033720426666/unknown.png)

## Przeglądarka internetowa

Uczymy się technologii internetowych, więc przeglądarka internetowa będzie nam potrzebna. W przeciwieństwie do większości użytkowników będziemy z niej korzystać intensywniej posługując się Narzędziami dla programistów, z ang. "Developer Tools" lub "DevTools". Nad wyborem przeglądarki nie będziemy się tutaj długo rozwodzić. Wybierz jedną spośród współczesnych np. Google Chrome, Mozilla Firefox, Opera, Safari. Ze swojej strony polecamy dwie pierwsze.

Przeglądarka Google Chrome jest rozwijana w obrębie projektu Chromium na silniku Blink. Posiada duży udział w rynku i dobre wsparcie dla standardów. Tego samego silnika używa Opera i Microsoft Edge zatem możesz wybrać także jedną z konkurencyjnych przeglądarek i jednocześnie nadal zachować dostęp do tych samych narzędzi programistycznych. Jeżeli planujesz śledzić rozwój aplikacji koniecznie powinieneś sprawdzić:

Blog Chromium

Blog Chrome

Blog Opera

Mozilla Firefox to przeglądarka, która działa w oparciu o silnik Gecko. W ostatnim czasie słynąca z szybkiego rozwoju, architektury zapewniającej niskie zużycie zasobów i ochrony użytkownika przed zagrożeniami internetowymi. Posiada wspaniałe narzędzia dla programistów i wsparcie dla standardów W3C (world-wide-web consortium). Społeczność stojąca za przeglądarką Firefox przygotowała doskonałą dokumentację techniczną i blog, na którym opisywane są w przyjazny sposób innowacje w świecie webdevu:

Dokumentacja MDN

Blog Mozilla

Link do pobrania Firefox

W tym kursie będziemy wykorzystywać zarówno Google Chrome jak i Mozilla Firefox.

Dokumentacja
Poza tym kursem w nauce technologii webowych bardzo przydatna będzie dokumentacja. Umiejętność szukania i czytania informacji w dokumentacji jest czymś co prędzej czy później zaowocuje w zaoszczędzonym czasie na żmudnym debugowaniu (poszukiwaniu błędów, co poszło nie tak?, dlaczego nie działa?).

Zdecydowanie jedną z najlepszych dokumentacji dostępnych na rynku jest ta udostępniana przez firmę Mozilla i rozwijana przez społeczność deweloperów. Podczas przerabiania lekcji z tego kursu gdy coś będzie niejasne warto przejrzeć dokumentację w poszukaniu odpowiedzi.

Dokumentacja MDN jest w pełni dostępna za darmo pod adresem: https://developer.mozilla.org/en-US/ i stanowi świetne uzupełnienie do tego kursu a także miejsce, w którym w codziennej pracy możesz szukać wsparcia.